
<body>

<h1>Lielupe</h1>
<p>Lielupe ir lielākā Zemgales upe. Tā veidojas lejpus Bauskas, satekot Mēmelei un Mūsai. Jau satecē tā ir 90m plata ar ūdeņiem bagāta upe. No Bauskas līdz Mežotnei tā plūst pa senleju, kas izveidojusies dolomītos. Lejpus Mežotnes ieleja paplašinās. Upe lēnām plūst pa Zemgales līdzenumu un Piejūras zemieni. Pavasarī, veidojoties ledus sastrēgumiem, Lielupe parasti iziet no krastiem, applūdinot lielas lauksaimniecības zemju platības. Intensīvu nokrišņu rezultātā plūdi iespējami arī vasarā. Tad tie parasti rada lielus zaudējumus zemnieku saimniecībām. Lai samazinātu plūdu apmērus, daudzviet gar upi ir uzbūvēti aizsargdambji.</p>
<p>Senāk Lielupe pa tagadējo Buļļupes gultni ietecēja Daugavā. Tagadējā ieteka Rīgas līcī izveidojusies tikai 1755. gadā, ka pavasara palos upe pārrāva kāpas. Lielupes dziļums lejtecē ir no 5 – 15 m. Tas paver iespēju upes kuģiem sasniegt Jelgavu. Pēdējos gados upes izmantošanu kuģniecībā un jahtu tūrismā un sportā traucē smilts saneši, kas uzkrājās Lielupes grīvā.</p>

</body>

</html>
